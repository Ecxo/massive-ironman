 
Olen mietiskellyt kahta suunnitelmaa. A-suunnitelma on mahdollisesti turhan yksinkertainen ja olen itse innostunut viikon aikana B-suunnitelmasta.

**A: Lajittelija**

Robotti joka lajittelee samanlaisia esineitä värin perusteella. Käytössäni on valosensori, joten väri luultavasti tarkoittaa mustaa ja valkoista.

Teknisesti robotti toimisi painovoimalla toimivalla liukumäellä ja sen lopussa olevalla kaukalolla josta esineet siirtyvät joko vasemmalle tai oikealle värin perusteella. Toinen tyylikkäämpi vaihtoehto olisi kankaasta valmistettu liukuhihna ja moottori joka tyrkkii liukuhihnan päässä esineet oikeisiin paikkoihin. 

Uskon, että tämä suunnitelma olisi melko helppo, en näe mitään suuria vaikeuksia.

**B. 3d-mallintaja**

Robotti koostuisi kehikosta jonka päällä robotti 
liikkuu.

Kehikon alle asetetaan esine, jonka robotti mallintaa tökkimällä kehikon alla olevaa aluetta ja esinettä kosketussensoriin kiinnitetyllä kepillä. Robotti liikuttaa y-akselin moottorilla keppiä alas kunnes huomaa kosketuksen, sitten moottorin matkamittarilla lasketaan kosketuksen korkeus. Tämän jälkeen moottori palaa ylä-asentoon ja kahdella muulla moottorilla liikutetaan tökkijää x- ja y-akselilla seuraavaan mittaispaikkaan kunnes koko kehikon alusta on tökitty.

Tuloksista pidetään taulukkoa, jonka robotti tallentaa muistiinsa. Mallinnuksen loputtua tiedosto ladataan koneelle ja visualisoidaan jollain tavalla.

Mahdollisesti toteutan huumorioptiona mallinnuksen etäisyysmittarin perusteella, uskon tämän olevan erittäin epätarkkaa.

Vaikeuksia voisi tuottaa moottorien tarkkuus ja kehikon rakennus. Moottorien matkamittarien tarkkuus vaikuttaa paljon tuloksiin. Kehikko pitää rakentaa niin, että robotti pystyy liikkumaan siinä tarpeeksi tarkasti.


