 **Viikko4**

Tällä viikolla viimeistelin visualisointia ja robotti. Mitään suuria muutoksia en tehnyt, koska mielestäni robotti oli melko valmis viime viikolla. Dokumentointi oli tämän viikon pääteema. Demossa oli kiva käydä, harmi vaan etten päässyt perjantaina paikalle katsomaan muiden teoksia.

Kurssi oli hyvä. Onneksi tälläisiä kursseja järjestetään, lomat ovat oikeasti liian pitkiä ja niillä on aina ylimääräistä aikaa. Olin myös halunnut päästä tälle kurssille jo pidemmän aikaa ja aavistin sen tulevan täyteen, olinkin heti aamusta kärkkymässä ilmoittautumisen alkamista.

Oli mielenkiintoista kuinka paljon hankalampi ajatusvirheitä koodissa oli korjata, koska niitä on robotin toiminnasta usein vaikea tulkita. Kun robotti teki jotain odottamatonta, oli debuggaus paljon hitaampaa.

Valitsemani aihe oli oikein mukava, ei tarvinnut juosta robotin perässä koko päivää. Suosittelen jos asunnossa on paljon mattoja.

Aika riitti helposti, ymmärtää miksi tämä käy korvaamaan ohjelmoinnin harjoitustyötä. Toisaalta oli minulla mielessä muutama suunnitelma, jotka eivät ikinä olisi onnistuneet kurssille varatussa ajassa. Valitsin tarkoituksella sellaisen, jonka uskoin varmasti pystyväni tekemään.